<?xml version="1.0" encoding="UTF-8"?>
<article id="2015-01-10-le-luci-di-hessdalen" section="mistero" subsection="subsection">
  <title>Le luci di Hessdalen</title>
  <image>ufo_hess.jpg</image>
  <author>Denik</author>
  <email>daniele.ronzani@gmail.com</email>
  <date>10-01-2015</date>
  <keywords>ufo, hessdalen, valle, luci</keywords>
  <abstract>Una valle norvegese invasa da luci misteriose. Cosa succede veramente da quelle parti?</abstract>
  <body><![CDATA[<p>Negli anni Ottanta il mondo assistette ad un fenomeno cui ancora oggi non si è data una spiegazione valida e dimostrata. Nella valle di Hessdalen, in Norvegia, avvenivano strani fenomeni luminosi; oggetti sferici e pulsanti, di dimensioni variabili che comparivano nel tardo pomeriggio e si spostavano su traiettorie lineari ad un'altezza variabile dai 20 ai 500 metri. Il comportamento di questi globuli sembrava del tutto multiforme, con sfere di dimensioni stimate da 1 a 30 metri, di colore principalmente bianco (ma anche giallo, rosso, verde e blu) e regime di moto casuale.
</p>

<h3>Il progetto</h3>
<p>Questo evento ha smosso numerose indagini da parte di scienziati di diverso rango, tanto che nel 1984 una campagna strumentale si recò nei pressi della valle e dimostrò che il fenomeno aveva a che fare con perturbazioni magnetiche, tracce radar ed emissioni radio: lo scopo era fornire una spiegazione scientifica fenomeno, ma fu tutto invano.
Con il passare del tempo la ripercussione di questi fenomeni arrivò ad un punto tale da portare la nascita di un gruppo di studio chiamato "Progetto Hessdalen", supportato dal comitato italiano "CIPH" (Comitato Italiano per il Progetto Hessdalen), nato nell'anno 2000.
</p>

<h3>EMBLA</h3>
<p> Alcune teorie emerse, ma mai dimostrate, parlano di effetti legati alla ionizzazione dell'aria ad opera dei raggi solari; altre teorie, più interessanti ma molto più fantascientifiche, parlano di universi paralleli, corridoi iperspaziali e UFO.
Ma quali sono i risultati concreti emersi finora? La ricerca di queste manifestazioni si è concentrata principalmente sul campo delle radio frequenze. Furono captati segnali radio di frequenza variabile, dai 100 ai 1250 MHz; questo inzializzò una spedizione italiana chiamata "EMBLA 2000", la cui missione era monitorare il fenomeno nel campo radio alle frequenze delle onde lunghe (VLF).
</p>

<h3>I fenomeni registrati</h3>
<p>I dati raccolti furono impressionanti: improvvisi balzi di emissioni radio, stranamente periodici e uguali a quelli registrati 16 anni prima dagli scienziati norvegesi. Il modello fisico studiato, inoltre, portò alla luce che questi "globuli" sembrano essere degli oggetti rotanti in grado di espellere particelle e di generare un forte campo magnetico.
Parallelamente a questi studi è stato possibile documentare i fenomeni grazie all'installazione di videocamere e macchine fotografiche, i cui media si ritrovano sul sito l- http://www.hessdalen.org -- www.hessdalen.org -l.
</p>

<h3>Il punto di vista ottico</h3>
<p>Poco dopo nacque la spedizione "EMBLA 2001", che studiò il fenomeno nel campo ottico. Nel mese di agosto 2001, furono usati telescopi, videocamere e macchine fotografiche per osservare il campo ed emerse che il fenomeno è costituito da molte sfere secondarie che vibrano apparentemente attorno ad un comune centro. Inoltre questi sferoidi sarebbero in grado di cambiare colore e forma in pochissimi secondi, manifestando pulsazioni irregolari.
</p>

<h3>Un fenomeno ancora da risolvere</h3>
<p>Sembra quindi che, tralasciando teorie quali fenomeni ufologici (teorie comunque non escluse dalla scienza ufficiale), ci sia la necessità di investigare ancora molto sul fenomeno e di capire in particolare il meccanismo fisico di formazione di questi globuli luminosi, eseendo legato anche dal fatto che l'energia prodotta da queste luci potrebbe risolvere in parte il nostro problema energetico.</p>]]></body>
</article>
